---
---
Redovisning kmom03
=========================

Mina tidigare erfarenheter av att skriva kod som testar annan kod är väl
begränsade till databaser. Där skapar jag automatiska tester för att kontrollera
koden genom att använda innehåll i data. Exempelvis, innehåller inläsning av
kunder lika många till antalet som stjärnmodellens modulerade kunddimension. På
så sätt kontrollerar jag att min moduleringskod stämmer.

Att skriva testbar kod kan innebära att man håller nere antal metoder som en
klass innehåller. Jag hade själv skrivit 11 metoder i tärningsspelet och fick
då ett påpekande om det. Men det innebär också att metoderna i sig bör vara små
och utföra så få funktioner som möjligt. Hade jag själv haft mer erfarenhet inom
enhetstestning hade jag nog lagt upp tärningsspelet lite annorlunda, fler
klasser med färre metoder.

Vid ”White box testing” har man tillgång och känner till koden. Man kan testa
och säkerställa enskilda funktioner i det som skall testas. Det ökar chanserna
för hög kodtäckning i testningen. Vid Black box testing testar man mer hela
testfallets totala funktionalitet. Här är kodkännedomen troligen mindre och
fokus ligger på vad som kommer ut från testobjektet. Grey box testing är en
kombination av dessa två. Vid Positiva tester verifierar man att utfallet blir
det man önskar medans med negativa så letar man efter fel och oönskade resultat.

När jag började skissa på uppgiften, Tärningsspel 100 hade den två klasser. En
för slå tärningar och en för själva spelet. Men kodbasen och innehållet i
klasserna växte och jag försökte göra allt på en gång, klasser, routrar och vy.
Det blev väldigt rörigt och jag var tvungen att ta ett omtag. Jag hade dessutom
lite svårt att tolka uppgiften och var tvungen att ta hjälp med det av Mikael.
Fokus blev nu på kraven i uppgiften och inte hur spelreglerna är för spelet, här
kanske det ska förtydligas lite? Efter att ha tappat nästan en vecka så tog jag
med mig mina erfarenheter från det misslyckade försöket och började med att göra
en första version av min UML. Resultatet blev 3 klasser, spelet, handen och
tärningen. Init och startar upp spelet gör jag i routern medans jag styr spelet
i en vy. Relativt lite funktionalitet i varje metod som på så sätt underlättade
för testning. För visa av mina dellösningar har jag tagit hjälp från ”Gitter”
och ”Discord” där andra likt mig har liknade problem. Vet inte vad det är med
dessa kurser men kmom03 har en benägenhet att vara svåra och komplicerade, så
även den här.

Hur lyckades jag då med att skapa tester. Jag hade ambitionen att uppnå 100% men
viljan att lämna in kmom03 blev större. Hade jag designat spelet med mer fokus
på testning så hade jag nog kommit i mål då testfallen hade tagit mindre tid
att skriva.

Min TIL från detta moment får bli min nya bekantskap med enhetstestning och hur
man kan testa sin kod.
