---
---
Redovisning kmom02
=========================

Med verktyget phpDocumentor får man en bra överskådlig dokumentation över sina
klasser och metoder. Som med all dokumentering brukar det bli lågt prioriterat i
projekt och då är verktyg som dessa grymt bra. Gillade speciellt delen där man
kunde titta på ”errors”. Fixade ett par små fel som jag hade. Verktyget kan
bidra med att dokumenteringen görs på ett standardiserat sätt som är extra bra
när man jobbar i större grupper programmerare. När det kommer till ”Charts” kan
blir dessa ofta stora och svåra tyda. Många streck som går om och i varandra
och zoomar man så tappar man helikoptersynen.

Att överföra spelet ”Gissa mitt nummer” kan lättast beskrivas som en enkel del
med klasserna och vyn som gick smidigt att föra över. In med ”namespace” och
små andra anpassningar gjorde att koden till största del kunde behållas. Även
fast det fanns en video på 10 delar hade jag svårt att få ”routern” att
fungera. Många värden var tvungen att läggas in i sessions variabler och som på
instruktionsvideon var jag tvungen att dela upp koden i en ”get” och ”post”.
Spontant känns det lite som om denna övning gick ut på att få oss att träna på
”re-engineering” där vi fick hintar om hur det ska lösas. Exempel på saker jag
fastnade med var sessioner som jag var tvungen att sättas till ”null” för att
få spelet att fungera.

Känslan att skriva kod i ett ramverk bör ändras med tiden. Ju mer man kan och
förstår av ett ramverk gör att man kan utnyttja dess fördelar men också
begränsas i dess nackdelar. Fördelar kan exempelvis vara att det finns färdiga
kodmoduler som återanvänds. Medans nackdelar till stor del handlar om problem
som kan uppstå om man ska flytta in kod till ett ramverk där stöd för redan
programmerade moduler saknas. Komplexa program kan också bli svåra att
implementera, se bara på de problem som uppstod för mig med detta relativt
enkla program.

Min TIL för detta moment får bli den nya insikten av ramverket Anax. Vi har i
tidigare kurser varit där och naggat i kanten men nu fick jag göra lite mer.
