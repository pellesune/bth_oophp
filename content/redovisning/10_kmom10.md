---
---
Redovisning kmom10
=========================

Mitt upplägg blev att först göra kraven 1-3 och försöka behålla fokus på det.
Jag har sedan kmom03 kämpat med att komma ifatt men tyvärr utan att lyckas. Jag
skulle gärna ha gjort fler än de tre obligatoriska kraven men jag har inte
lyckats. För att snabba på och hinna lämna in har jag lånat av mig själv och
tidigare kursmoment. Temat kommer från Designkursens projekt och bloggtema och
”produkten” bygger på denna kurs movie-uppgift. Projektet är att marknadsföra
mig själv dels som filmälskare och en upcomer inom webbdesign. På sidan kan man
se min filmsamling samt läsa om mina spaningar inom webbdesign och
filmsamlingsnyheter, som presenteras på bloggen.

Förstasidan ger ett tydligt välkomnade och är enkel i sin design. En bild och
två boxar där produkten och bloggen kan nås. Det finns en liten möjlighet att
locka till klick genom att det finns utrymme i boxen för text. Om-sidan
innehåller lite text som fokuserar på mig (fiktiv?) och vem jag är. Den fungerar
som en enkel cv där jag flörtar lite med läsaren. Båda dessa sidor återfinns i
sin helhet i databasen och administreras från admin-sidorna. De har också det
gemensamma att de är låsta för borttag men det går självklart att editera. Min
filmsamling presenteras i tabellform med miniatyrbilder och lite text. Klickar
man sig vidare kan en mer detaljerad information utläsas i sin helhet. Det finns
en sökfunktion för att lättare finna det man söker. På bloggen listas alla
aktiva blogginlägg i publiceringsordning, men bara de första 150 tecknen. Även
här kan man läsa mer om man klickar sig vidare. All data för filmsamlingen och
blogg ligger i tabeller i databasen. Webbsidan har en gemensam och tydlig header
och navbar samt informativ footer.

Under projektets doc sida har jag redogjort och därigenom skapat ordning och
reda enligt krav 2. Jag lyfter och förklarar min kodstruktur och förtydligar den
genom en bild på mitt klassdiagram. Jag visar upp min ER-modell och beskriver
kort mina tabeller och ändamål. Under rubriken Testning anger jag min
ambitionsnivå och beskriver min kodtäckning. Projektet innehåller en makefile
och jag har kört make phpunit, make test och make doc. Jag har beskrivit mina
resultat från dessa tester och genereringar, både med ord och bilder.
Sammanfattningsvis är jag nöjd med mitt resultat på krav 2.

Mitt administrativa gränssnitt skyddas av en inloggning som checkas i varje
funktion i admin kontrollerna. Har man inte session variabel ”administrator” så
har man inte behörigheten att komma åt dessa sidor. Man kan komma åt
inloggningen antingen genom att klicka på logg in/ut eller klicka på admin. Man
kommer då till samma ställe där man kan logga in som admin/admin. Är man redan
inloggad så och klickar på logga in/ut så kommer man istället till logga ut
sidan. Väl inne på admin-delen så väljer man antingen content eller filmsamling.
Man kan skapa nya poster i databasen via formulär och välja vilket/vilka
textfilter som ska användas för textformatering. Förutom Markdown finns
bbcode2html, makeClickable och nl2br. Man ser tydligt att vissa poster inte går
att ta bort (de saknar radera ikon) och inne i formuläret går det inte att på
dessa (hem och om) ändra path. Det finns en liten felhantering och
felmeddelanden som ska kunna hjälpa användaren att publicera nya poster. Man kan
även återställa all data i admin-delen genom att kicka på en knapp. Något som
underlättade testandet.

Jag tycker att jag har lyckats rätt bra med projektet. Jag hade lite svårt att
få mina utflyttade funktioner att fungera med det löste sig med en
”require_once”. Och för första gången i alla kursmoment har jag haft en
fungerande miljö att jobba med. Jag återanvände en del så det gjorde mitt arbete
med projektet lite lättare. Den mesta tiden har gått åt till att få en
fungerande admin-sida samt att rensa i kod efter make test. På det stora hela
var det ett roligt projekt och jag önskar att jag hade haft mer tid till kraven
4-6.

Jag vet inte om det bara är jag men det är något med kmom03 på dessa kurser. Det
är nu två i rad som har varit riktigt krävande. Det måste gå att flytta något
till tidigare och/eller senare delar. Det är inte svårighetsgraden utan mer att
det tar tid vilket skapar frustration. Denna kurs räddas helt klart av
databasdelarna som här knyter ihop förra kursen (databas) och ger ett bra avslut
för oss som nu har gått klart. Jag ser denna kurs som medel till medelsvår och
det krävs nog en del förkunskaper för att lyckas. Avslutningsvis vill jag lyfta
alla dessa videos, perfekta och som gör att man kan gå detta på distans. Bra
jobbat!
